nae celebritatis pompa, si publica priuatis officijs
monumenta subjungamus. Serò quidem & expe¬
ctatione noſtrâ tardius in hujus amplitudine loci,
consessusque frequentiâ, revocatis tandem ad concor¬
diam ordinibus Academicis, has partes persoluimus:
sed quod temporum difficultas & Academiae fata
distulerunt, Rectoris dignitas reposcit vehementiùs.
Nostrae etenim authoritatis interest, vt, qui tene¬
mus reipublicae literariae clavum, moneamus vos
atque cohortemur, ne navatae hactenus poeniteat, nec
dandae posthac pudeat literis operae, quoniam si per
vulgi contemptum detritâ parumper majestate vilue¬
rint, versâ nunc feliciter vice non modò pristina deter¬
so squalore recuperabunt ornamenta, verùm etiam
noui accessione splendoris sub literato Principe
radiabunt.
Ne autem in hoc alacritatis apparatu vel indi¬
gna sermonis exilitas misceat, vel effusus amor accer¬
sat aliena, placet totam gratulationis seriem ad aequis¬
simi Regis consilium componere. Vt Rex optimus
hilaritatis publicae suppeditat causam, decet & prae¬
bere normam: quod voluntate instituit, mente scru¬
tabimur: quod facto docuit, verbo expromemus.
Cùm enim tacitâ contemplatione ordines percurreret
singulos, è quibus vnum aliquem solio Themidis
imponeret: ei tandem suffragatus est, in cujus ele¬
ctione summum ejus, qui promouebatur, honorem
cum summâ Galliae conjunctum vtilitate quivis 

Supplicationes ho¬
diernae fieri debuis¬
sent ante 16. diem
Decembris 16,. nisi
dilatæ fuissent Se-
natusconsulto.


Plutarchus in Pyr
rho.

facilè recognosceret. Optimo & maximo Rege nihil
vtique dignius, quàm per subditorum gloriam Regno
consulere: & LAMONAEO nihil optatius, quàm se na¬
ctum esse tam raram indolis felicitatem, vt quantùm cres¬
cit honore, tantùm crescat & benefaciendi facultate.
Et hunc quidem apicem laudis, vel nobis
tacentibus, Senatus Parisiensis praestantia conciliat.
Nam si Romanorum Senatum Regum esse con¬
sessum celeberrimus Pyrrhi legatus quondam as¬
seruit, an humilius de patrum conscriptorum or¬
dine aequus rerum aestimator sentiat? Ibi non langues¬
cit in multos lic èt divisa dignitas: sed cùm eam à Sena¬
tore radiantem Senator alter excipiat, reciprocatione
hinc inde repercussi luminis ipsa sic efflorescit: vt cùm
spiret vndequaque majestatem, imperet vbique reue¬
rentiam. Ibi jacentes eriguntur, laesi recreantur, refi¬
ciuntur perculsi: vincit pudor libidinem, furorem ar¬
cet modestia, amentiam ratio profligat. Si vetustiora
lubeat annalium evolvere scrutarique monumenta,
& antiquos judiciorum ritus memoriâ repetere, dum
secunda floreret regum nostrorum prosapia, nullibi
Senatus certam sedem obtinuit: imo provectiore jam
tertiae stirpis imperio, cum à Regis latere nunquam
discederet itinerum comes fidissimus, pro variâ tem¬
porum & locorum opportunitate majores causas
pertractabat. Desultoriam hanc subselliorum vicissi¬
tu dinem sistere cùm publicae necessitatis interfuit, Philip¬
pus pulcher non alibi quam in hac Principe ciuitatu, in
hac


hac omnium populorum luce clarissimorum judicum fi¬
xit tum primum tribunal, vnde quò longè latéque pa¬
tebat Gallia, certa aequitatis oracula spargerentur.
Sed ô temporum iniquitatem: Novae conci¬
tatae sunt lites & discordiae, aduersus bonorum
incolumitatem furor improborum temeritatem
armauit, debiliorum fortunis insidiata poten
tiorum avaritia, vagi homines ad cujusque possessio¬
nem & exitium grassati, subtilioribus fraudes irrepse¬
re cuniculis, & caetera id genus flagitia majori pra¬
vitate Gallorum mores infecerunt. Quamobrem
ne privatorum rebus nimiùm distineretur Senatus,
quem ad majora Regni negotia servari opor¬
tuerat, quemadmodum Israëliticae gubernationis
onus Moyses cum proceribus partitus est, tempo¬ Erod. 18
rum decursu Carolus septimus instituit Senatum Tho¬
losanum, Burdigalensem, Ludovicus vndecimus
Gratianopolitanum, Divionensem, Ludovicus duo¬
decimus Rothomagensem, Aquensem, Henricus
secundus Rhedonensem, vt labores & negotia
dividerentur. Nihil tamen de splendore Senatus
Parisiensis detractum est, quia imminutarum cura¬
rum multitudinem compensat gravitas, ibi sedent Pa¬
res Franciae, Regis edicta vim legum obtinent, ipse
Rex caput aequitatis & princeps velut in solito Iu¬
stitiae solio maiestatem affundit.
Huic nobilissimo ascitum esse ordini quò honori¬
ficentius est, eò impensius gratulandum LAMONAO,