gnoissance ⁊ desplaisance de sõ peche
auec desir et courage den demander ⁊
esperer pardon et remission: cõe peult
aparoir par la lecture dudit pseaulme
En lisant lequel ⁊ sauourant: on trou
uera matiere de profundement admi
rer: louer: ⁊ glorifier la suꝑefluante li
beralite de la bonte et clemence diui¬
ne laquelle entre autres dõs innume
rables espãd sur ses eleuz les raps lu
mineux de sa splãdeur eternelle: leur
donnant cõgnoissance des secretz spi
rituelz et celestes: tant pour le temps
passe: presẽt que aduenir. Et pour ce q̃
ledit pseaulme afflue et redõde ẽ grã
de et superhabondãte suauite ⁊ doul¬
ceur spirituelle: ⁊ que entre tous les
pseaulmes que ce bon roy a faict ⁊ cõ
pose: cestuy est singulierement disposi
tifa implorer la grace du sainct espe¬
rit: lequel aussi est ẽ lordre des pseaul
mes mis au cinquantiesme lieu pour
monstrer que ledit dauid en disant et
A .iii
prononcant en toute humilite a Dieu
le createur icelluy pseaulme obtint de
ses pechez ⁊ delitz planiere remission
que signifioit lan iubile qui est le cin¬
quã tiesme an appelle lan de remissiõ
que Moyse commanda aux enfãs dis
rael estre speciallement obserue: com¬
me il est escript au liure de leuiticque.
Les choses considerãt iay este esmeu
Leuĩt.25.
de prẽdre la plume pour escripre quel
que petit gect contemplatif sur icel¬
luy pseaulme a lhonneur de Dieu et
le salut des ames: priant bien humble
ment tous ceulx et celles qui liront ce
present traicte que leur plaisir soit en
charite prier nostre seigneur: quil luy
plaise de sa begnine grace me pardon
ner mes faultes: comme il fist a son
special et singulier secretaire destine
de lõg tẽps le prophete royal Dauid:
protestãt ne uouloir dire ne maĩtenir
chose qui soit contre la determinatiõ
de leglise soubz la correction de laq̃lle
la misericorde de Dieu:
sans laquelle ie ne
puis riens
ien-
tendz ef
cripre trai¬
cter et deduire ce
petit gect en laforme
et maniere qui sensuyt:
