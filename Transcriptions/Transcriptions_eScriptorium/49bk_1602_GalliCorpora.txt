A ce guerrier veinqueur, affin qu'en l'vniuers
Son renom fut porté par l’aiſle de mes vers.
Mais comme ie taſchoy de buriner ſa gloire
Dans l’immortel Airain du temple de Memoire.
Voicy, le PRINCE meurt, & les fieureux accés
Sur le fatal retour procurans ſon decés
Ont par vn meſme coup rompu mon entreprinſe,
Eſteint l’heur de l’Europe, & l'eſpoir de l’Egliſe.
O funeſte accident! ô deſaſtre obſtiné!
O extreme mal-heur!ô cas infortuné!
O dommage infiny, ô perte irreparable!
O eſtrange meſchef, ô treſpas deſplorable!
Halle Soleil, l'effroy, le bon-heur, le rampart.
Des valeureux, du Turc, des armes, du Soudart,
Par ce deſaſtre perd, met-bas, abbat, delaiſſe,
Sa clarté, ſa terreur, ſon effet, ſa hauteſſe!
Pour doncques publier ton regret vehement,
Change en robe de dueil ton ioyeux veſtement,
O Muſe, mon doux ſoin, & ſur ta cheuelure
Enlace du Cyprés la funebre parure,
Ou-bien pour ta complainte à la cauſe eſgaler
Emprunte de Dido le doloreux parler,
D'Hecube les ſanglos, les plaintes de Narciſſe,
Les larmes de Biblys, & les regrets d'Vlyſſe:
Mais non, mon cher honneur, non-non, ne tache-point
La grandeur de ton dueil rendre eſgale en-tout-point
A la grandeur du mal, car la perte eſt extreme
Jmmenſe, incomparable, & le dueil de ſoy-meſme,
Comme effect, ne peut-pas toucher l'eſgalité:


Car de-vray, quel grand tas, quelle diuerſité
D'obiects à ma douleur voy-ie icy eſpandue?
Labondance menuit, & mon ame eſperdue
Seperd dans l’infiny de tes perfections,
Sii oſe tant ſoit peu toucher tes actions
Ton haut ſang, ou tes meurs, ô Phœnix de noſtre âge,
Mon cœur ſera ſans poux, ma bouche ſans langage,
Etmon poulmon ſans voix, car mon entendement
Ne peut porter le faix d’vn ſi riche argument.
C'eſt pourquoy ie ne veux renouueller l’hiſtoire
Detes Anceſtres grands, qui excedans en gloire
Tous Princes de leur temps, par leurs guerriers explois
Ez champs Idumeans ont replanté la Croix,
Et fracaſſans l’effort des Infideles Princes
Ont reduit à la foy maintes grandes Prouinces:
Hlne te ſuffit donc ſeulement d'eſtre extrait.
Par ſang de tant d’Heros, mais ta vie en effet
Monſtre que leur vertu te fut hereditaire:
Comme eux tu as battu le Scythique aduerſaire,
(omme eux tu as le nom d'vn grand guerrier acquis,
Comme eux tu as pieça vn pays reconquis,
ſomme eux tu as rendu noſtre Camp redoutable
Contre le grand effort du Turc eſpouuantable,
Si qu'eſtant nostre appuy, & du Scythe l'effroy,
On te doit appeller le ſecond Godefroy.
Auſſi de pieté la ſalutaire flame,
Sainctement eſchauffoit tes membres & ton ame,
Et de ſi beaus effets cauſoit l’aduancement,
„ Car bien que le guerrier excelle eſgalement


„ En ſageſſe & valeur, ſur qualités ſi belles
„, Il ne peut toutesfois des palmes immortelles
Sur-maçonner l’honneur, s'il n'a au cœur plante
99
" Pour ferme fondement le roc de pieté:
Ceux, qui de-prés ont veu l’action de ta vie
N’ont-ilz pas remarqué de ton ame rauie
L'Entouſiaſme vif, les beaus enleuemens,
Les rauiſſans diſcours, & les ſaincts mouuemens?
N’ont-ilZ pas recognu par maint acte notable
Rien ne t'eſtre plus doux, plaiſant, & delectable
Que quand, libre du-tout des ſoins de ce bas lieu,
Ou DIEV parloit à toy, ou tu parlois à DIEVe
Ie t ay veu quelques fois épris de la lecture
D'vn Poëme deuot, ſentir telle pointure
De l’eguillon diuin, que de ſoupirs ardans
Ta bouche reſonnoit, & les pleurs abondans
Decouloient de tes yeux, ſi-qu'vn Zele ſupréme
Faiſoit vn doux tranſport de toy hors de toy-meſme:
Pour donc ne te priuer de ton los merité
Tu ſeras entrenous DAVID en pieté.
Et affin-qu'indiſcret à tout vent qui ſe leue
Sur mon triſte diſcours, les voiles ien'eſleue
De mon voguant vaiſſeau, ie ne veux enfiler
Au rang de mes propos ton excellent parler,
Ton eloquence extreme, & ta rare faconde,
Dont l’ornement diuers eſtonnoit tout le monde,
Et par le doux Aymant de ſes accens vainqueurs
Toute oreille perçeoit pour derober les cœurs,
Te rendant
